PROLEGOMENA. 483

injuriam Deo irrogavit ; ergo, ex praecepto justitiae, ad banc
injuriam compensandam tenetur poenitentiam agendo
Accedit alia ratio: cuique praecipitur spiritualis salutis
curam habere ; atqui peccator animam suam salvare nequit,
nisi de peccatis gravibus poeniteat; ergo vi caritatis erga
seipsum, poenitentiam agere tenetur.

11. Corollaria. (A) Praeceptum poenitendi est simul
negativum et positivum: quatenus negativum, prohibet ne
quis in peccatis sibi complaceat ; quo sensu obligat semper
et pro semper ; quatenus positivum, praecipit ut quis de pec·
catis commissis doleat, et tunc obligat tempore opportuno,
turn perse, i. e. vi ipsius virtutis poenitentiae, tum per occi·
dens, i. e. vi alius praecepti.

12. (B) Perse obligat : (a) juxta omneS, articulo rnortis .·
tunc enim quisque tenetur, ratione justitiae erga Deum, et
caritatis erga seipsum, Deo reconciliari suaeque saluti provi-
dere, quum aliud tempus non supersit. (b) Probabiliusmli-
quoties in vitm· nam dilatio nimia conversionis ab auctori-
bus sacris graviter reprehenditur : “ Non tardes converti ad
Dominum, et ne differas de die in diem : subito enim veniet
ira illius, et in tempore vindictae disperdet te”¹; “Secundum
autem duritiam tuam et impoenitens cor, thesaurizas tibi
iram in die irae ''². Aliunde dilatio conversionis est pericu-
losa saluti, quia in nova peccata facile inducit, meritum de
condigno impossibile reddit ac periculo damnationis expo-
nit, si mors subito occurrat; est etiam Deo insidiosa, quum
per longum tempus peccator ejus inimicus maneat. (c) nec
tamen, probabilius statim post peccatum; nam, ex com-
muni sensu fidelium, non agnoscitur gravis obligatio statim
poenitendi, nec in consessione accusandi ordinariam poeni-
tentiae dilationem. Revera praecepta affirmativa non obli·
gant ad statim, sed ad tempus determinatum, et sicut quis
divino confessionis praecepto satisfacit per annuam confes-
sionem, idem pariter dici potest de ipsa poenitentiae virtute.
(S. Th. Suppl. q. 6, a. 5.) .

13 (C) Per accidens autem obligat, quoties tenetur quis
ex alio praecepto statum gratiae recuperare, v. g. ad sacra·
menta ministranda vel recipienda.

¹ Eccli, V, 8·9. - ² Rom. 11, 46.

 

